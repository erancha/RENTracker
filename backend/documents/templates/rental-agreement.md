# הסכם שכירות

שנערך ונחתם ביום {{date}}

**בין:** {{tenant1Name}} ת.ז. {{tenant1Id}} נייד {{tenant1Phone}} מייל {{tenant1Email}} ו- {{tenant2Name}} ת.ז. {{tenant2Id}} נייד {{tenant2Phone}} (להלן: "השוכר") **מצד אחד**
**ובין:** {{landlordName}} ת.ז. {{landlordId}} נייד {{landlordPhone}} מייל {{landlordEmail}} מרחוב {{landlordAddress}} (להלן: "המשכיר") **מצד שני**

### הואיל:

א. והמשכיר הנו בעל הזכויות ביחידת מגורים בת {{roomCount}} חדרים ברחוב {{propertyAddress}} (להלן: "המושכר");
ב. והשוכר מעוניין לשכור בשכירות בלתי מוגנת את המושכר;
ג. וברצון המשכיר להשכיר את המושכר לשוכר בשכירות בלתי מוגנת;

### לפיכך הוסכם בין הצדדים כדלקמן:

## 1. מבוא, כותרות והגדרות

1.1 המבוא להסכם זה מהווה חלק בלתי נפרד ממנו.
1.2 הכותרות בהסכם זה הינן לצורך הנוחות בלבד, ולא יסתמכו עליהן בביאור ו/או בפירוש הסכם זה.
1.3 בהסכם זה יהיו למונחים הבאים הפרושים שבצדם אלא אם תוכן הכתוב יחייב אחרת.
**ההסכם** - הסכם שכירות בלתי מוגנת זה ונספחים אחרים המצורפים או שיצורפו לו במועד כלשהו.
**תקופת השכירות** - החל מיום {{startDate}} וכלה ביום {{endDate}}

## 2. אי תחולת חוקי הגנת הדייר

2.1 המושכר יתפנה כדין בתום החוזה מכל דייר הזכאי להחזיק בו.
2.2 השוכר לא שילם ולא ישלם למשכירים דמי מפתח.
2.3 לא יחולו ביחס למושכר ו/או ביחס לשכירות הוראות חוק הגנת הדייר.

## 3. ויתור על טענות אי התאמה

השוכר מאשר כי בחן ובדק את המושכר והמתקנים המצויים בו, מצא אותם מתאימים לצרכיו והוא מוותר בזאת על כל טענות אי התאמה או טענות אחרות שהן.

## 4. בדיקה ע"י המשכיר

4.1 למשכיר ו/או לבא כוחם תהא הזכות המלאה לבקר במושכר בכל זמן סביר בתאום מראש על מנת לבדוק ולראות אם תנאי ההסכם מקוימים במלואם או על מנת להראות הדירה ללקוחות פוטנציאליים לשכירת הדירה או ע"מ לבצע פעילות תחזוקה בדירה.
4.2 למשכיר ו/או לבא כוחם תהא הזכות המלאה לבקר במושכר בכל זמן סביר בתיאום מראש להראות את הדירה כחודש לפני מועד החלפת דייר שלוש פעמים בשבוע בתיאום השוכר, בשעות 19:00 עד 21:00, ובימי שישי בשעה 11:00 עד 13:00
4.3 אם השוכר אינו זמין, המשכיר יכנס לדירה עצמאית וישהה בדירה כל משך הביקור, בתיאום עם השוכר.

## 5. דמי שכירות ומועדי תשלומם

5.1 השוכר מתחייב לשלם למשכיר דמי שכירות חודשיים בסך של {{rentAmount}} עבור כל חודש מחודשי השכירות מדי ה-{{paymentDay}} לכל חודש.
5.2 במועד חתימת ההסכם השוכר יעביר למשכיר סכום בסך {{initialPayment}} עבור {{initialPaymentMonths}} חודשים מראש, ויעביר תשלומים חודשיים מה-{{standingOrderStart}} ועד {{standingOrderEnd}}.
5.3 מודגש בזה כי תשלום דמי השכירות במועדי תשלומים כאמור בהסכם הוא מעיקריו, והפרתם תחשב להפרה יסודית שלו.
5.4 כל מפגש בין השוכר למשכיר שאינו למטרת תחזוקת הבית או תיקונו, ובכללו, תשלומים עתידיים וכיו"ב, יבוצע בבית המשכיר.

## 6. אופציה לחידוש תקופת השכירות

6.1 הארכת תקופת החוזה לשנה נוספת ועקרונות ההסכם, (להלן: "תקופת האופציה") תיסגר בכתב כ-45 ימים לקראת תום ההסכם הנוכחי, ע"פ רצון הדדי בין הצדדים.

## 7. תשלומי חובה

7.1 {{includedInPayment}}אין אחריות במקרי אי-קליטה סלולארית בדירה.

7.2 על אף האמור לעיל, כל ההוצאות בגין שינויים בהתקנות קו טלפון במושכר ובגין השימוש בו, יחולו על השוכר ומובהר בזה כי הן אינן כלולות בדמי השכירות.

7.3 עפ"י דרישת המשכיר ימציא השוכר אישורים וקבלות המעידים על ביצוע התשלומים שהשוכר חייב בתשלומם עפ"י ההסכם.

7.4 למען הסר ספק מובהר בזאת כי המשכיר יהיה רשאי (אך לא חייב) לשלם כל סכום החל על השוכר עפ"י ההסכם, ושלא שולם על ידו תוך 14 יום מהמועד הקבוע לתשלומו או מהמועד בו היה אמור להיות משולם. כל סכום ששולם כאמור ע"י המשכיר ייחשב כחוב של השוכר למשכיר על פי הסכם זה.

## 8. מטרת השכירות והשימוש במושכר

8.1 מטרת השכירות הינה למגורים בלבד, לא לעסק, ולשימוש השוכרים החתומים בחוזה זה בלבד, אין צורך לקבל אישור מהמשכיר על כניסת בת זוג.

8.2 להחזיק את המושכר, הריהוט והציוד במצב טוב, לעשות בהם שימוש הוגן וזהיר ולא לגרום להם כל נזק או קלקול. השוכר מתחייב לתקן על חשבונו כל קלקול או נזק במושכר, בריהוט ובציוד, למעט בלאי משימוש רגיל וסביר ותיקונים יסודיים במושכר, ולא לפגוע ולא לגרום לכל נזק למושכר ו/או למי משכניו במושכר.

8.3 להודיע למשכיר מידית על כל נזק בלאי, לרבות תקלה בריהוט ובציוד.

8.4 במקרה של נזק, שאינו נזק בלאי סביר, לריהוט ו/או הציוד יחויב השוכר בתשלום שווי הריהוט ו/או הציוד, כמפורט בנספח א'. במידה והנזק ניתן לתיקון יישא השוכר בעלותו, בהתאם להצעת מחיר מאת בעל המקצוע או הספק המתקן.

8.5 לא להפריע לדיירי הבית ולשכניו בדרך כלשהי. במסגרת האמור מתחייב השוכר לא לערוך מסיבות קריוקי ולא לגרום לרעש מכל סוג ומקור שהוא לאחר השעה 22:00.

8.6 לא להשאיר זבל, לרבות שקיות זבל, בכל מקום שהוא מלבד בפחי האשפה המרכזיים. קרטונים וציוד אשר מיועד לאשפה יוצאו לריכוז עירוני ביום שני בערב, בהתאם למועדי האיסוף של העירייה.

**8.7 חשוב מאד! לא להשליך מגבונים או תחבושות ופדים מכל סוג שהוא לאסלות. השוכר יישא על חשבונו בכל נזק שייגרם עקב הפרת התחייבות זו. מומלץ לא להחזיק בבית מגבונים בכלל כדי למנוע סיכון שאורח יזרוק בטעות לביוב.**

8.8 לא לאחסן ציוד אישי מחוץ למושכר.

8.9 לנעול את דלת המושכר ואת הכניסה הראשית למתחם והשערים. כמו כן לא לאפשר כניסת אדם שאינו מוכר לו למתחם.

8.10 השוכר מתחייב לא להיכנס לבית המשכיר מעבר לירידה ליחידת הדיור ללא הסכמה מפורשת מצד המשכיר.

**8.11 חשוב מאוד! השוכר מתחייב לחנות אך ורק בחניות הציבורית שליד הבית, ולא בחניות הווילות השכנות, ע"מ לא לייצר בעיות עם בעלי הווילות השכנות בשל עומס יחידות הדיור.**

8.12 לא לעשות שימוש במתקנים ציבוריים כגון: מזנקי מים, מטפים, שקעים ו/או כל ציוד אחר אלא בעת הצורך ובשעת חירום.

8.13 לא להכניס למושכר ו/או לבית ו/או למתחם בעל חיים, זולת אם ניתן לכך אישור מראש ובכתב של המשכיר. במידה ובעל החיים יהווה מטרד לדיירים יהיה על השוכר להוציאו הבית באופן מידי, גם אם ניתן קודם לכן אישור להכנסתו.

8.14 לא לבצע במושכר או בכל חלק ממנו, לרבות קירותיו החיצוניים, שינויים כלשהם, לרבות קידוח חורים, ולא להוציא מהמושכר כל אביזר ו/או כל חלק הצמודים לו ו/או המהווים חלק כלשהו ממנו, אלא אם קיבל לכך אישור מראש ובכתב מאת המשכיר, הכל בכפוף לאמור בהסכם זה. מבלי לגרוע מהאמור לעיל, כל תוספת או שינוי שהשוכר יבצע ברשות המשכיר יהיה על חשבון השוכר בלבד.

8.15 לא להשכיר את המושכר ו/או כל חלק ממנו ולא להרשות את השימוש בו ו/או בכל חלק ממנו לצד שלישי כלשהו, הן בתמורה והן בהעדרה, למעט שימוש המותר בהתאם להסכם זה.

8.16 לשמור על המושכר, לתחזק אותו בצורה הולמת ולהחזירו למשכיר עם תום תקופת השכירות באותו מצב כפי שקיבלו השוכר מאת המשכיר, למעט בלאי משימוש רגיל של שימוש סביר, כשהוא מסויד על ידי סייד המקובל על המשכיר ובגוונים זהים לקיימים. גוון לבן של נירלט לקירות ולתקרות גוון לבן היפרסיד או ש"ע.

8.17 לא לריב ו/או לערוך ויכוחים קולניים או, חלילה, אלימות עם שכניו ולא לכפות על שכניו שמירת שבת מכל סוג שהיא.

8.18 במשך כל תקופת השכירות, השוכר יהיה אחראי בלעדית בכל הנוגע לשימוש, וכלפי כל צד ג' שהוא, ויפצה את המשכיר בגין כל הוצאה או נזק שיגרמו למשכיר כתוצאה ממעשה או מחדל של השוכר או צד ג'.

8.19 השוכר יחזיק על חשבונו במשך כל תקופת השכירות בפוליסת ביטוח אחריות כלפי צד ג' וביטוח שתכסה כל נזק שהוא שיגרם על ידו או מי מטעמו למושכר או לתכולתו, בהיעדר פוליסה מתאימה השוכר מצהיר בזאת כי יהיה אחראי על כל נזק שייגרם עקיף או ישיר.

8.20 השוכר ימציא לפי דרישת המשכיר את פוליסת הביטוח ו/או אישור חברת הביטוח בדבר קיום הביטוח כאמור.

## 9. ביצוע שינויים ותיקונים בתוך המושכר ומחוצה לו

9.1 השוכר אינו, ולא יהיה רשאי לבצע שינויים ו/או שיפוצים בתוך המושכר, אלא אם קיבל רשות מהמשכיר לכך בכתב ומראש.
9.2 כל שינוי ו/או שיפוץ שייעשה בתוך המושכר כאמור לעיל (אם ייעשה), ייחשב כרכושו של המשכיר, אך המשכיר יהיה רשאי (אך לא חייב) לדרוש מהשוכר כי יחזיר את המושכר למצבו כפי שהיה בעת חתימת הסכם זה.
9.3 המשכיר יתקן תוך זמן סביר ממועד הודעת השוכר בדבר הנזק האמור אך ורק נזקים שייגרמו מפיצוצים בצנרת, חדירות מים בגג, קצרים חשמליים. השוכר מתחייב בזאת לתקן על חשבונו כל נזק או תיקון ליקוי אחר שייגרם למושכר, וביניהם: ניקוי פילטרים מזגנים, החלפת מנורות, שנאים בגופי תאורה, ניקוי סיפונים של הכיורים, ריסוס וטיפול ביונים אם מרגיש צורך, טיפול בעובש כתוצאה מחוסר אוורור וכיו"ב.
9.4 אם השוכר לא יבצע את התיקון כאמור בס"ק 9.3 לעיל, יהיה המשכיר, מבלי לגרוע מזכויותיו על פי דין, רשאי (אך לא חייב) לבצע את התיקון הנדרש על חשבונו, והשוכר יהיה מחויב להחזיר למשכיר כל סכום שהוציא המשכיר לצורך ביצוע התיקון כאמור, וזאת מיד עם הגשת חשבון תיקונים ע"י המשכיר.
9.5 ידוע לשוכרים כי בשל שימוש במשאבה למרתף, אין לזרוק באסלה שום דבר מלבד ניר טואלט, שכן זה יכול לשרוף את המשאבה ועלות התיקון תחול על השוכרים.
9.6 לא יתקבלו בקשות לפיצוי כלשהוא בגין זמן בו מערכת בבית לא עבדה וכיו"ב (ובכללן אינטרנט, כבלים, טלפון, מים, חשמל, מיזוג וכו').

10. זכות שימוש והסבת זכויות
    10.1 השוכר אינו, ולא יהיה, רשאי להשכיר בשכירות משנה ו/או ליתן זכות שימוש במושכר, בתמורה או שלא בתמורה, לצדדים שלישיים כלשהם, וכן לא יהיה רשאי להסב את זכויותיו ו/או התחייבויותיו עפ"י ההסכם.
    10.2 המשכיר יהיה רשאי להעביר ו/או להסב את זכויותיו ו/או התחייבויותיו (או כל חלק מהן) במושכר לאחר(ים) מבלי שיהיה חייב לקבל את הסכמת השוכר לכך, ובלבד שזכויות השוכר עפ"י ההסכם לא תיפגענה כתוצאה מהעברת זכויות כאמור.

## 11. ציוד ותכולה

השוכר מקבל זכות שימוש ב: {{includedEquipment}}

## 12. בטחונות

12.1 השוכר העביר למשכיר המחאה בגובה {{securityDeposit}} לפרעון מיידי שתופקד בכספתו של המשכיר לביטחון ותוחזר עם סיום תקין של ההסכם.
12.2 מבלי לגרוע מזכויותיו של המשכיר על פי דין, כתנאי מקדים לכניסת השוכר למושכר (אך מבלי לגרוע מזכאותו של המשכיר לדמי השכירות בתקופת השכירות ככל שהשוכר לא יעמוד בהתחייבותו זו), וכבטחון לקיום התחייבויות השוכר בהתאם להסכם זה, מתחייב השוכר כי 1 ערב לשביעות רצון המשכיר, יחתמו על חוזה זה יחד ולחוד עד ליום הכניסה לבית.
12.3 הערב יביא עימו תעודת זהות ו-2 תלושי משכורת עדכניים, או צילומם.

## 13. פינוי המושכר

בתום תקופת השכירות, יחזיר השוכר למשכיר את החזקה במושכר כשהוא פנוי מכל חפץ ואדם, צבוע ונקי ע"י איש מקצוע או שווה ערך למקצועי, ובמצב תחזוקתי מושלם, זהה לזה שבו קיבל אותו.

## 14. הפרות

14.1 התנאים בעניין דמי השכירות ומועדי תשלומם כאמור בסעיף 5 לעיל, וכן הוראות סעיפים 5, 6, 7, 8, 9, 10, 11 - להסכם מהווים תנאים יסודיים, והפרתם (או של איזה מהם) תיחשב כהפרה יסודית של הסכם זה, אם לא מולאו לאחר בקשה בכתב תוך 14 ימים.
14.2 הפרה יסודית תזכה את המשכיר בפיצוי מוסכם בסך של שני חודשי שכירות, וזאת מבלי לגרוע מכל סעד אחר הנתון להם עפ"י ההסכם ו/או עפ"י הדין, לרבות הזכות לדרישת פינויו של השוכר מן המושכר, ותחייב את השוכר לפנות את המושכר עם קבלת דרישה כאמור. הפיצוי המוסכם כאמור ישולם מיד עם דרישתו, בשקלים.
14.3 לא פינה השוכר את המושכר תוך חמישה ימים ממועד קבלת דרישה כאמור, יהיה המשכיר רשאי לפנות את המושכר להחליף את מנעולי המושכר ו/או לחסום את כניסתו, להוציא את המיטלטלין השייכים לשוכר ולאחסנם על חשבון השוכר במקום אחר, וזאת מבלי לגרוע מכל סעד אחר הקיים להם לפי דין.
14.4 בנוסף ומבלי לגרוע מהאמור בס"ק הקודמים של סעיף זה בגין כל יום של איחור בפינוי המושכר ישלם השוכר למשכירים כפיצוי מוסכם סך של – 360 ש"ח. הפיצוי המוסכם כאמור ישולם מייד עם דרישתו, בשקלים.
14.5 המשכיר יהיה זכאי לבטל הסכם זה, חרף כל הוראה בהסכם בקשר לתקופת השכירות, ולדרוש מהשוכר לפנות לאלתר את המושכר ולהשיב את המושכר למצבו כפי שהיה במועד מסירת החזקה, בהודעה מוקדמת של 14 (ארבעה עשר) ימים (להלן: "הודעת ביטול"), במקרה שהשוכר הפר הפרה יסודית של הוראה מהוראות הסכם זה ולא תיקן את ההפרה בתוך 14 (ארבעה עשר) ימים מהמועד בו נדרש לכך בכתב.
14.6 במקרה והמחאה שניתנה על ידי השוכר לפי הסכם זה, לא תיפרע במועדה ו/או בכל מקרה של הפרת תנאי תשלום דמי השכירות, ייחשב הדבר כהפרתו היסודית של ההסכם ועל השוכר יהיה לפנות מידית את המושכר ולהחזיר את החזקה בו למשכיר, לפי דרישתו של המשכיר בכתב, והכל בנוסף לכל סעד אחר המוקנה למשכיר לפי הסכם זה ו/או לפי כל דין. האמור בסעיף זה, כפוף לכך שנשלחה לשוכר התראה בכתב בגין ההפרה, והוא לא תיקן את ההפרה תוך 3 (שלושה) ימים ממועד קבלת ההתראה.
14.7 לא עמד המשכיר על זכותו לתרופות הקבועות בהסכם זה בגין הפרתו, או נתן לשוכר אורכה לתקן הפרתו מעבר לקבוע בהסכם זה, לא ייחשב הדבר לוויתור ו/או שינוי בהוראות הסכם זה, אלא אם כן ויתר המשכיר על זכויותיו במפורש ובכתב.

## 15. שונות

15.1 ההסכם ממצה את יחסי הצדדים בכל הקשור והנוגע למושכר ולשכירות, וכל הבנה ו/או הבטחה שנעשו קודם לכן בטלים ומבוטלים.
15.2 כל שינוי, תיקון או תוספת להסכם יכול שייעשו בכתב בלבד ויחייבו רק אם יחתמו ע"י שני הצדדים.
15.3 כל הסעדים והתרופות על פי הסכם זה ועל פי הדין הם מצטברים ולא חילופיים וזאת בין אם הדבר נאמר במפורש לגבי מקרה מסוים בהסכם ובין אם לאו.
15.4 אם לאחר תקופת השכירות ימשיך השוכר להחזיק במושכר כתוצאה מהסכמה מפורשת, או הסכמה שבשתיקה או הסכמה ע"י התנהגות, או הסכמה אחרת של המשכירים, יראו את תקופת השכירות כמוארכת מידי פעם בחודש אחד בלבד על פי תנאי הסכם זה, זולת אם קיים מסמך בכתב חתום ע"י שני הצדדים הקובע אחרת.
15.5 אם המשכיר פונה לשוכר לגבש הארכה, והשוכר אינו מוצא את הזמן למפגש זה, ונשאר בדירה, החוזה ייראה כבטל ומבוטל.
15.6 לשוכר ניתנת בזאת זכות לסיים את החוזה לפני תום תקופת השכירות בהודעה של 60 יום מראש, לאחר 6 חודשי שכירות, ובכפוף למציאת שוכר חלופי שיהיה מקובל על המשכיר, כל הוצאות הפרסום, ראיונות, הכנה להשכרה וכו' יחולו על השוכר היוצא, ובכפוף לחתימתו על הסכם עם המשכיר. ידוע לשוכר כי הוא עלול לשאת בפיצוי מוסכם של 2000 ₪ בגין המאמץ שייגרם למשכיר למרות האמור: משיכת שקים מהבנק, ראיונות דיירים, עריכת חוזה חלופי, פינוי דייר, הכנסת דייר וכו' ובנוסף הנ"ל ע"מ לא לעודד עזיבת דיירים טרום סיום שנה/חוזה.
15.7 כתובות הצדדים לצורך הסכם זה הן כמפורט בתחילתו של הסכם זה, וכל הודעה שימסור צד להסכם לצד האחר תיחשב כהודעה שנתקבלה בתוך 72 שעות ממועד דיוורה כדואר רשום.

### ולראיה באו הצדדים על החתום:

המשכיר: {{landlordSignatureImage}}
{{signatureUnderline}}

השוכר: {{tenantSignatureImage}}
{{signatureUnderline}}

השוכר יביא עימו תעודת זהות ו-2 תלושי משכורת עדכניים, או צילומם.

<!-- guarantorDetails-start -->

### ערבות:

אני החתום מטה:
שם: {{guarantorName}} מרחוב: {{guarantorAddress}}
ת.ז.: {{guarantorId}} טלפון: {{guarantorPhone}}

ערב בזאת, וללא הגבלה בסכום, לכל התחייבויות השוכר על פי חוזה זה לעיל. אני מוותר בזאת על הצורך בפניה מוקדמת אל השוכר בכל מקרה שהמשכיר יראה צורך להפעיל ערבותי זו.

חתימת הערב: --------------------------------

<!-- guarantorDetails-end -->
